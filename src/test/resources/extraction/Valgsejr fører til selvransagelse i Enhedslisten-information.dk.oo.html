<?xml version="1.0"?>
<html xmlns="http://www.w3.org/1999/xhtml"><body>

  
      
      <h3>Indland</h3><ul><li><a href="/kim-kristensen">Kim Kristensen</a></li></ul><h1>Valgsejr fører til selvransagelse i Enhedslisten</h1>Enhedslisten skulle have trukket til venstre, lyder det fra kritikere i partiet, som er skuffede over den lille fremgang ved folketingsvalget. Men ’når man ser på de partier, som udover Enhedslisten gik frem, er det svært at se, de repræsenterer et mere radikalt eller socialistisk alternativ,’  lyder valgkampledelsens svar

  
  <img src="http://www.information.dk/sites/information.dk/files/styles/article_full__mobile/public/media/2015/07/24/2015/07/24/20150724-211210-100014.jpg?itok=vAy2a09B" title="" /><p>Medlemmer af Enhedslistens hovedbestyrelse kritiserer partiet for – trods fremgangen ved folketingsvalget – at have forspildt muligheden for en endnu større fremgang ved ikke at trække mere til venstre.</p>
Anders Skjold Jensen

Indland<ul><li><a href="/kim-kristensen">Kim Kristensen</a></li></ul>25. juli 2015    
    
      
         <p>Flere medlemmer af Enhedslistens hovedbestyrelse kritiserer nu partiet for – trods fremgangen ved folketingsvalget – at have forspildt muligheden for en endnu større fremgang ved ikke at trække mere til venstre.</p>
<p>»Der var en stor utilfredshed med regeringens politik, der afspejler sig i valgresultatet, og som Enhedslisten fik for lidt ud af,« siger medlem af hovedbestyrelsen Jean Thierry og fortsætter: »Man kan selvfølgelig diskutere, hvad der kunne have været gjort under selve valgkampen. Men muligheden har i hvert fald været der i den mellemliggende tid, hvor regeringen – under ledelse af finansministeren – blandt andet har stået for skatteaftalen, indgrebet mod lærerne og salget af DONG. Enhedslisten burde for længst have stillet et mistillidsvotum til finansministeren, da han førte kniven.«</p>
<p>I en fælles gæsteblog på den venstreorienterede portal Modkraft skriver Jean Thierry og fire andre medlemmer af hovedbestyrelsen, nemlig Marianne Rosenkvist, Jeanne Toxværd, Mikael Hertoft og Helge Bo Jensen, at Enhedslistens fremgang kun er flot ud fra en »overfladisk betragtning«. På et tidspunkt i valgperioden stod Enhedslisten i meningsmålingerne til 13-14 pct. og inden for den statistiske usikkerhed til at være lige så populær som Socialdemokraterne.</p>
<p>»Tilbage står, at et valgresultat på 7,8 pct. – og en fremgang til Socialdemokraterne – er et skuffende resultat for Enhedslisten i forhold til dybden af regeringens og Socialdemokraternes krise i de sidste fire år. Man kan vel sige, at Enhedslisten kun i ringe grad var i stand til at opfange den brede folkelige vrede og frustration over angrebene på vores velfærdsordninger, som regeringen har gennemført. Oprøret og vreden er i stedet blevet til stemmer på Alternativet og DF,« skriver de fem hovedbestyrelsesmedlemmer i det fælles indlæg.</p>
<h4>Mildnet politisk linje</h4>
<p>De fem hovedbestyrelsesmedlemmer kommer fra Enhedslistens venstrefløj og har tidligere kritiseret partiets ledelse for netop ikke have sat først SRSF- og siden SR-regeringen stolen for døren i en række tilfælde. Ledelsens svar har lydt, at regeringen blot risikerede at lave endnu værre aftaler med Venstre, og havde Enhedslisten væltet statsministeren, ville partiet blot få en værre en af slagsen, nemlig Lars Løkke Rasmussen. Imidlertid mener Jean Thierry, at Enhedslisten er endt med at få det værste fra begge verdener.</p>
<p>»Regeringen kunne selvfølgelig have udskrevet et valg eller lagt sig endnu tættere på Venstre, men reelt har Helle Thorning-Schmidt (S) alligevel på mange måder med sin økonomiske politik blot været vikar for Lars Løkke Rasmussen de seneste fire år. Problemet er, at Lars Løkke Rasmussen netop er kommet tilbage som statsminister. Så vi har både fået den tidligere regerings forringelser og Lars Løkke Rasmussen – og oveni købet Pia Kjærsgaard som formand for Folketinget,« siger hovedbestyrelsesmedlemmet.</p>
<p>De fem hovedbestyrelsesmedlemmer mener, at Enhedslisten endte med at frede Helle Thorning-Schmidt under valgkampen ved netop at fokusere på at holde Lars Løkke Rasmussen væk fra magten. I stedet blev Enhedslistens politiske linje, at partiet skulle være »mildt tiltrækkende, uden at skræmme nogen væk med alt for røde markeringer«, som de skriver.</p>
<p>Ifølge de fem hovedbestyrelsesmedlemmer blev Enhedslistens principprogram »i praksis« omskrevet i kandidathåndbogen, som er en intern håndbog til partiets folketingskandidater, for at leve op til denne linje. I kandidathåndbogen kan man bl.a. læse potentielle kritiske spørgsmål og forslag til svar, som kandidaterne kan give:</p>
<p>»I jeres partiprogram skriver I, at I vil ændre grundloven, så samfundet kan overtage virksomhederne uden kompensation. Så I vil tage min virksomhed fra mig?« står der, og svaret lyder i håndbogen: »Nej, det vil vi ikke! med mindre du altså ejer DONG?... Hvis et flertal af danskerne er enige om det, vil vi altså gerne ændre grundloven, så demokratiet igen kan overtage DONG.«</p>
<p>Et andet sted i håndbogen findes følgende spørgsmål og tilhørende forslag til svar: »Skal LEGO og Mærsk så nationaliseres eller overtages af arbejderne? Det er et meget teoretisk og her og nu ligegyldigt spørgsmål. Men hvis vi engang får flertal for en socialistisk samfundsforandring, så har vi altså ikke en detaljeret masterplan liggende klar i skuffen.«</p>
<p>Sidstnævnte svar har de fem hovedbestyrelsesmedlemmer i hvert fald svært ved at se stemmer overens med principprogrammets ord om, at socialisme forudsætter »grundlæggende ændringer i ejendomsretten«, og at der »ikke produceres efter profithensyn«. Skulle Mærsk og LEGO’s nuværende ejere holde op med at producere efter profithensyn, spørger de.</p>
<p>»Vi kan ikke vide, om en anden strategi ville have givet Enhedslisten flere stemmer,« siger Marianne Rosenkvist og fortsætter: »Det tror jeg nu nok. Men under alle omstændigheder skal vi da være stolte af vores politiske ideer og formidle dem. Der er en stor frustration i befolkningen over den politik, som både Helle Thorning-Schmidt og Lars Løkke Rasmussen har ført. Derfor skal Enhedslisten være klar på, at der findes en anden vej. Hvis ikke vi taler om socialistiske løsninger, hvem skal så gøre det? Derfor kan det ikke nytte noget, at vi ikke fortæller, hvad vores politik er, også selv om det kan være besværligt at forklare.«</p>
<h4>Fastholder succes</h4>
<p>Enhedslistens tidligere gruppeformand Per Clausen, som under valgkampen var del af den tre mand store valgkampledelse, afviser, at kandidathåndbogen ikke holdt sig inden for principprogrammet. En sådan håndbog er altid en afvejning mellem at forholde sig til dagsaktuelle spørgsmål – og svar på disse – og de mere langsigtede politiske mål, lyder det. Per Clausen tror dog ikke, at Enhedslisten ville have fået flere stemmer ved at trække til venstre. Men han tør heller ikke konkludere det modsattte.</p>
<p>»Når man ser på de partier, som udover Enhedslisten, gik frem, er det svært at se, de repræsenterer et mere radikalt eller socialistisk alternativ. Det er selvfølgelig rigtigt, at det var partier, folk opfattede som værende i opposition til mainstreampolitikken: Nemlig Enhedslisten, Alternativet, Dansk Folkeparti og Liberal Alliance,« siger Per Clausen og fortsætter: »Men det er svært at udlede noget om, hvor folk egentlig ville hen. Enhedslisten, Alternativet og Dansk Folkeparti talte om at udvide og forbedre velfærden, mens Liberal Alliance ville det modsatte. Enhedslisten og Alternativet var optaget af klima- og miljøproblemerne, hvorimod Dansk Folkeparti og Liberal Alliance nærmest syntes, at disse var ligegyldige. Men det er klart, at befolkningens faldende tiltro til politikerne det seneste årti og det politiske system åbner for muligheden for at diskutere at indrette samfundet på en helt anden måde.«</p>
<p>Enhedslistens udenrigsordfører, Nikolaj Villumsen, understreger, at Enhedslisten stadig fik sit bedste valgresultat nogensinde.</p>
<p>»Det er da klart, at vi skal overveje, hvordan vi kan blive bedre og ikke mindst hvordan det kunne lykkes Dansk Folkeparti at gå frem. Men under valget havde Enhedslisten en selvstændig fortælling om, at vi ønskede at investere i fællesskabet, som var anderledes end Socialdemokraterne og højrefløjen. Det er rigtigt, at vi på et tidspunkt stod til mere i meningsmålingerne, men én fugl i hånden er bedre end 10 på taget. Det gælder også, når man snakker om meningsmålinger,« siger Nikolaj Villumsen.</p>
 <a href="/emne/valgkamp">valgkamp</a><a href="/organisation/enhedslisten">Enhedslisten</a><p><a href="https://mit.information.dk/1mdrgratis">Prøv Information gratis i 1 måned. Vælg den løsning der passer dig bedst her »</a></p>
      

      
        <h2>Relaterede artikler</h2><ul><li>

  
   Telegram 27. maj 2015<a href="/telegram/534468">Johanne Schmidt: Løkke må ikke få nøglerne tilbage</a>

</li><li>

  
   Telegram <a href="/telegram/317440">Rød finanslov gavner ikke regeringspartierne</a>

</li><li>

  
   Telegram <a href="/telegram/279307">Valget afgjort: Thorning ny statsminister</a>

</li><li>

  
   Telegram <a href="/telegram/317046">Løkke: Venstre stemmer for finansloven</a>

</li><li>

  
   Telegram 28. jan 2014<a href="/telegram/486183">Venstre klar til at bære Dong-salg igennem efter samråd</a>

</li><li>

  
   Telegram <a href="/telegram/307889">Løkke er parat til at stemme imod finanslov</a>

</li><li>

  
  Indland27. nov 2013<a href="/480207">... og Margrethe Vestager vinder altid til sidst</a>

</li></ul>      
    
        
      
        
  
    
  
        <h2>Telegrammer</h2>
    
  
  
    
        
  
  
      
          <ul><li>

  
  20:11<h3><a href="/telegram/543960">FAKTA: Hvad er syfilis?</a></h3>

</li><li>

  
  20:06<h3><a href="/telegram/543953">EU's sværvægtere vil have revurderet asylregler</a></h3>

</li><li>

  
  19:56<h3><a href="/telegram/543952">Regeringen vil gøre det sværere at blive dansk statsborger</a></h3>

</li><li>

  
  19:22<h3><a href="/telegram/543949">Markant flere får konstateret syfilis</a></h3>

</li><li>

  
  19:11<h3><a href="/telegram/543948">Dobbelt selvmordsangreb dræber 20 i moské i Yemen</a></h3>

</li><li>

  
  19:08<h3><a href="/telegram/543940">Tjekkiet vil lade syrere rejse videre til Tyskland</a></h3>

</li></ul>    
  
  
  
      <h5>
  <a href="/telegram">
    Flere telegrammer  </a>
</h5>
  
  
  
  

  
  

  
  
    


  
        <h2><a href="/">Forsiden lige nu</a></h2>
    
  
  
    
        
  
  
      
          <ul><li>

  
  <a href="/543832"><img src="http://www.information.dk/sites/information.dk/files/styles/small_teaser__mobile/public/media/2015/09/02/2-20150901-195725-100016.jpg?itok=Zr6s6tbs" /></a><h3><a href="/543832">’Det er blevet sværere at være handicappet’</a></h3>

</li><li>

  
  <a href="https://mit.information.dk/abonnement">Abonnement</a><a href="/543859"><img src="http://www.information.dk/sites/information.dk/files/styles/small_teaser__mobile/public/media/2015/09/01/2015/09/01/20150901-213037-100016.jpg?itok=bPXF-tLN" /></a><h3><a href="/543859">Polens uvelkomne arme</a></h3>

</li><li>

  
  <a href="/543847"><img src="http://www.information.dk/sites/information.dk/files/styles/small_teaser__mobile/public/media/2015/09/02/20150901-210910-100016.jpg?itok=RyEzIRFW" /></a><h3><a href="/543847">Tysk undercover-agent opererede i Danmark under klimatopmødet</a></h3>

</li></ul>        <ul><li>

  
  <h3><a href="/telegram/543903">LA lover at blokere Støjbergs statsborgerskabs-manøvre</a></h3>2750 sager om statsborgerskab tages op igen. Men de, der har fået tilsagn uden forbehold, kan regne med LA

</li><li>

  
  <a href="/543892"><img src="http://www.information.dk/sites/information.dk/files/styles/small_teaser__mobile/public/media/2015/09/02/polfoto_49590347.jpg?itok=1sS-LdYH" /></a><h3><a href="/543892">Første dansker er i kredsløb om Jorden</a></h3>

</li><li>

  
  <h3><a href="/543837">V for visionsløs</a></h3>Det er ubegribeligt, at Venstre, der ellers sværger til det private initiativ og personligt ansvar, nu vil kvæle den billige – altså 10 mio. kr. om året – men virkningsfulde pulje

</li></ul>        <ul><li>

  
  <a href="https://mit.information.dk/abonnement">Abonnement</a><a href="/543854"><img src="http://www.information.dk/sites/information.dk/files/styles/small_teaser__mobile/public/media/2015/09/01/2015/09/01/20150901-211706-100016.jpg?itok=BC75spgx" /></a><h3><a href="/543854">Konservativ miljøordfører: Deprimerende udspil fra Venstre</a></h3>

</li><li>

  
  <h3><a href="/543838">Grundfos kritiserer Venstres miljøbesparelser</a></h3>Grundfos ærgrer sig over, at Løkke-regeringen ifølge et lækket dokument vil spare 340 mio. kr. på klima og miljø. Det samme gør energiselskabet Vattenfall

</li><li>

  
  <a href="/543858"><img src="http://www.information.dk/sites/information.dk/files/styles/small_teaser__mobile/public/media/2015/09/01/2015/09/01/20150901-213034-100016.jpg?itok=A0_80F5g" /></a><h3><a href="/543858">Dagbog fra Lesbos – dag 1</a></h3>

</li></ul>        <ul><li>

  
  <a href="https://mit.information.dk/abonnement">Abonnement</a><h3><a href="/543839">Obama rykker i klimaet – og i Arktis</a></h3>Obama har skærpet sit klimafokus; Danmark benytter chancen og inviterer præsidenten til Grønland

</li><li>

  
  <a href="https://mit.information.dk/abonnement">Abonnement</a><a href="/543840"><img src="http://www.information.dk/sites/information.dk/files/styles/small_teaser__mobile/public/media/2015/09/01/2015/09/01/20150901-205014-100016.jpg?itok=J8F17XHw" /></a><h3><a href="/543840">Advokat: Tastefejl kunne have ført til terrordom</a></h3>

</li><li>

  
  <a href="https://mit.information.dk/abonnement">Abonnement</a><h3><a href="/543841">SKAT’s ’stikkerlinje’ lukker, mens kommunernes     stadig er åben</a></h3>En nyt tiltag fra skatteministeren annullerer muligheden for anonym indberetning af naboens skattesvindel på nettet. I kommunerne er anonym indberetning af socialt bedrageri dog stadig en mulighed

</li></ul>        <ul><li>

  
  <a href="https://mit.information.dk/abonnement">Abonnement</a><a href="/543851"><img src="http://www.information.dk/sites/information.dk/files/styles/small_teaser__mobile/public/media/2015/09/01/2015/09/01/20150901-211039-100016.jpg?itok=2PKKgXW5" /></a><h3><a href="/543851">Brasiliansk slingrekurs i Amazonas</a></h3>

</li><li>

  
  <a href="/543732"><img src="http://www.information.dk/sites/information.dk/files/styles/small_teaser__mobile/public/media/2015/08/31/2015/08/31/20150831-203856-100016.jpg?itok=GJu1GHW_" /></a><h3><a href="/543732">Stenet vej mod fælles EU-asylpolitik</a></h3>

</li><li>

  
  <h3><a href="/telegram/543873">Færøerne står over for et regeringsskifte</a></h3>Den færøske regering går stærkt tilbage og mister sit flertal. Nu skal oppositionen skabe landets nye regering

</li></ul>        <ul><li>

  
  <a href="/543748"><img src="http://www.information.dk/sites/information.dk/files/styles/small_teaser__mobile/public/media/2015/09/01/5498675948675.png?itok=8wNcz_AQ" /></a><h3><a href="/543748">Regeringen vil spare 340 mio. på miljø og klima</a></h3>

</li><li>

  
  <a href="https://mit.information.dk/abonnement">Abonnement</a><a href="/543738"><img src="http://www.information.dk/sites/information.dk/files/styles/small_teaser__mobile/public/media/2015/09/01/ff20150831-205302-100016.jpg?itok=8svZGOn0" /></a><h3><a href="/543738">Mange studerende ramt af stress-symptomer</a></h3>

</li><li>

  
  <h3><a href="/543717">Hvem siger, at muslimske kvinder ikke kan spille fodbold?</a></h3>Da jeg fik øje på bolden, begyndte det at krible i hele kroppen. Jeg løb hen ad græsset for at spille fodbold og kunne med det samme se, hvad mændene tænkte. Jeg blev præsenteret for ’skam dig’-blikket

</li></ul>    
  
  
  
  
  
  
  

  
  

  

      
    
        
      
        <h3>Anbefalinger</h3><ul><li><img src="http://www.information.dk/sites/information.dk/files/styles/20x20/public/users/picture-2135.jpg?itok=oaoZm5zY" title="Ejvind Larsen" /> <a href="/bruger/ejvind-larsen">Ejvind Larsen</a></li><li><img src="http://www.information.dk/sites/information.dk/files/styles/20x20/public/users/picture-21078.jpg?itok=QENqOijC" title="Jan Stinus Nielsen" /> <a href="/bruger/jan-stinus-nielsen">Jan Stinus Nielsen</a></li></ul>
      <a href="#" title="">
              
          Anbefal artikel
        </a>
    
      

      
        
      
    
    
          

</body></html>
